   ကျွန်မ Avdi နဲ့　စတွေ့ခဲ့တာက　၂၀၁၁ခုနှစ်　New Orleans မှာလုပ်တဲ့　RubyConf မှာပါ။　တကယ်တော့　ကျွန်မက　ထူးထူးခြားခြားလူတစ်ယောက်တော့မဟုတ်ပါဘူး။　အတင်းခြိမ်းခြောက်ခံရလို့　ဟောပြောပွဲလေး　တစ်ကြိမ်နှစ်ကြိမ်လောက်လုပ်ဖြစ်တဲ့　သာမန်လူတစ်ယောက်ပါပဲ။　အဲဒီ　ဟောပြောပွဲလေးတွေကိုပဲ　Jim Weirich ကနားထောင်မိသွားပြီး　ကျွန်မကို　Avdi နဲ့　တွေ့သင့်တယ်ဆိုပြီး　ပြောပါတော့တယ်။　သူ့　မိတ်ဆက်ပေးမှုကြောင့်ပဲ　အဲဒီ　လက်ယမ်းနှုတ်ဆက်ကြ　ဆက်ရှင်တွေကျော်ဖြစ်ကြရင်း　အတွေးအမြင်တွေကျယ်ပြန့်စေ၊　ဘ၀တွေပြောင်းလဲစေနိုင်တဲ့　ဟောလမ်းထဲက　စကားဝိုင်းလေးဖြစ်လာခဲ့တာပါပဲ။　ကျွန်မတို့သုံးယောက်စကားပြောကြတာ　သိပ်တက်ကြွအသက်ပါလွန်းလို့　အကုန်လုံးက　ဝိုင်းမေတ္တာပို့ပြီး　ဟောခန်းထဲက　ဘန်းမခံရတာကိုတောင်　ကျွန်မအံ့သြမိပါတယ်။

ဒီနေ့ပြန်ရေးနေရင်းနဲ့တောင်　အဲဒီအချိန်က　မှတ်ဉာဏ်တွေက　ပြန်စီးဆင်းလာပါတယ်။　ကျွန်မတို့ရဲ့　စကား၀ိုင်းလေး၊　ကျွန်မတို့　ပတ်ပတ်လည်က Conference ၊　Jim ရဲ့ တစ်ဖက်လူကိုပါကူးစက်လာစေတဲ့　စိတ်အားတက်ကြွမှု　နဲ့　Avdi ရဲ့　တကယ့်ကိုစိတ်ပါလက်ပါ　အာရုံ၀င်စားမှုတွေပေါ့။　အဲဒီနေရာမှာ　ကျွန်မရပ်နေခဲ့တယ်ဆိုတာ　ကိုယ့်ကိုယ်တောင်　မယုံနိုင်ပါဘူး။ကျွန်မအဲဒီလောက်ထိကံကောင်းခဲ့သလားရှင်။　ကျွန်မကိုယ်ကျွန်မ　သေဆုံးသွားပြီး　ပရိုဂရမ်မာတွေရဲ့　နိဗ္ဗာန်ဘုံရောက်နေသလားထင်မှတ်မှားမိပါတယ်။　

ကျွန်မ　"Practical Object-Oriented Design in
Ruby"စာအုပ်ရေးနေတယ်လို့　ကျွန်မဖွင့်ပြောတော့ Avdi ကသူဖတ်ကြည့်ပါရစေလို့　ရိုရိုကျိုးကျိုးနဲ့　ကမ်းလှမ်းပါတယ်။　တကယ်တော့　"ဖတ်"　ဆိုတဲ့စကားက　သူ့အားထုတ်မှုကိုကောင်းကောင်းမဖော်ပြနိုင်ပါဘူး။　သူက　ကျွန်မကိုအကြံဉာဏ်သစ်တွေအတွက်　feedback ပေးရုံတင်မက　စာအုပ်ရဲ့ Ruby　ကုတ်တွေကိုပါ　တစ်လိုင်းချင်းဖတ်ပြီး error တွေရှင်းပေး　ကုတ်ကိုပိုကောင်းအောင်ပြုပြင်မွမ်းမံပေးတာတွေပါလုပ်ပေးခဲ့တာပါ။　ကျွန်မကသူ့ကို　ကျေးဇူးတင်စကားပြောတော့　သူကဆင်ခြေတွေလျှောက်ပေးရင်း　သူ့အားထုတ်မှုတွေကို　ဘာမှမဟုတ်သလိုလုပ်နေခဲ့ပါတယ်။'ဒါပေမဲ့　၀မ်းသာစရာကောင်းတာကတော့　အခု သူဘယ်လောက်သဘောကောင်းကြင်နာတတ်တယ်ဆိုတာကို　အနှောင့်အယှက်ကင်းကင်းနဲ့　ကောင်းကောင်းဖော်ပြနိုင်ဖို့　ကျွန်မအလှည့်ရောက်လာတာပါပဲ။　　

ဒီတော့　ကျွန်မ၀မ်းသာအားရစွာနဲ့ပဲ　"စိတ်ချယုံကြည်　ရူဘီ"("Confident Ruby")　ကို　မိတ်ဆက်ပေးပါရစေ။ဒီစာအုပ်မှာ　Avdi ရဲ့အတွေးအခေါ်ရှင်းလင်းကြည်လင်မှုဟာ　သိသာပေါ်လွင်လှပါတယ်။　method တွေကို　ဘယ်လိုစုဖွဲ့ရေးသားရမလဲဆိုတဲ့　သူ့အာဘော်ဟာ　ကုတ်နဲ့ပတ်သက်ပြီးရှင်းရှင်းလင်းလင်းတွေးခေါ်နိုင်စေမဲ့　ဖွဲ့စည်းပုံတစ်ခုကိုဖော်ပြပေးသလို　သူ့ရဲ့လမ်းညွှန်ချက်(recipe)တွေက　ဒွိဟမရှိပဲ ရှင်းရှင်းလင်းလင်းလိုက်နာ ရေးသားနိုင်အောင်လမ်းညွှန်ပေးထားပါတယ်။

သိပ်ပျင်းဖို့ကောင်းပြီး အရမ်း technical ဆန်တဲ့ အကြောင်းအရာတွေကို သာယာနာပျော်ဖွယ်ဖြစ်အောင် ဖော်ပြနိုင်တဲ့ မွေးရာပါစွမ်းရည်တစ်ခု Avdi မှပါတယ်လို့ပြောရမလားပဲ။ဒီစာအုပ်ထဲမှာ　ဘဏ်အကောင့်တွေအကြောင်းတော့　သေချာပေါက်ပါတာပေ့ါ။　ဒါပေမဲ့　စာအုပ်ရူးတွေပဲ　သိတဲ့　"Bookface" လိုမျိုးတွေ၊ ရှင့်အနေနဲ့ ခဏတော့နားဦးမှလို့ တွေးမိတော့မဲ့ အချိန်တွေမှာ "emergency kittens" လိုအကြောင်းအရာတွေလည်း အထဲမှာ ပါပါတယ်။ သူ့ရဲ့ ထူးချွန်မှုက အလွယ်ဖတ် ဥပမာလေးတွေကို အသုံးလည်း၀င် ဖတ်ရတာလည်းမငြီးငွေ့အောင် ဖန်တီးတတ်တာပါပဲ။　

စာအုပ်တစ်အုပ်ရေးဖို့ဆိုတာ တကယ့်ကို ခွန်အားစိုက်ထုတ်ရသလို၊ အဲဒီလို စိတ်အားထက်သန်နေဖို့က မလွယ်ပါဘူး။ အခြေခံအားဖြင့် ပြောရရင် သင်ကြားပေးချင်တဲ့ဆန္ဒ၊ ရှင်းပြပေးချင်တဲ့ ဆန္ဒ၊　ကိုယ့်ကိုယ်ကိုယ်တိုးတက်အောင်၊ အဲဒီကတစ်ဆင့် ကမ္ဘာကြီးကို တိုးတက်အောင်လုပ်ချင်တဲ့ဆန္ဒ အကုန်လုံး အရင်းခံပါတယ်။ဒီစာအုပ်ဘာကြောင့်ရေးဖြစ်သလဲလို့　ကျွန်မ　Avdi ကိုမေးကြည့်တော့　သူက　အကြောင်းအရင်းတွေအများကြီးပါတဲ့　အီးမေးလ်တစ်စောင်ပြန်ပို့ပါတယ်။　အဲဒီထဲက　နှစ်ခုကိုကျွန်မပြန်၀ေမျှချင်ပါတယ်။　သူပြောတာက　"အရာ၀တ္ထုတွေအကြောင်း　ရှင်းပြရတာပျော်ဖို့ကောင်းတယ်ဗျ"လို့ဖြစ်ပါတယ်။ နောက်ပြီးထပ်ပြောတာက　"ဒီအသိုင်းအ၀ိုင်းက　ကျွန်တော့်အပေါ်သိပ်ကိုကောင်းလွန်းလို့　ကျွန်တော့်မှာ　သူတို့တွေဘာလို့အဲဒီလောက်ကောင်းရသလဲလို့　အံ့သြနေမိသလို　တစ်ချိန်ထဲမှာပဲ ကျွန်တော့်ဘက်ကပိုပေးနိုင်ရင်ကောင်းမှာပဲလို့　တစ်ချိန်လုံးစဥ်းစားနေမိပါတယ်။"လို့ဖြစ်ပါတယ်။

ပျော်ရွှင်မှုနဲ့　တာ၀န်ရှိတယ်ဆိုတဲ့　စိတ်ခံစားချက်။အဲဒါ　Avdi ပါပဲ။ Avdi ရေးတဲ့ကုတ်တွေဟာ　နားလည်ရလွယ်ပါတယ်။　"စိတ်ချယုံကြည်　ရူဘီ"("Confident Ruby")မှာ　အဲဒီလိုရေးတတ်အောင်ပဲ　သူကပြန်သင်ပေးထားတာပါ။ပရိုဂရမ်မာတွေအကြားမှာ　ဒီထက်ပိုမြင့်တဲ့　ချီးမွမ်းမှုမရှိတော့ပါဘူး။　စာအုပ်ကိုပဲ　ဖတ်ကြည့်ပါတော့။

Sandi Metz
March, 28, 2014
